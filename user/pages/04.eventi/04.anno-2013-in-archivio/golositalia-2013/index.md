---
title: "Golositalia   2013"
date: "2013-01-28"
taxonomy: 
  tag: [anno-2013-in-archivio]
---

Conferenza Stampa   golositalia  29-1-2013

EVENTI :     Scarica Crociera Caldana [qui](http://198.211.122.197/diabetwp/wordpress/wp-content/uploads/2013/01/crociera-caldana.pdf) Scarica Carnevale [qui](http://198.211.122.197/diabetwp/wordpress/wp-content/uploads/2013/01/carnevale.pdf) Scarica Protocollo Studio Ballando [qui](http://198.211.122.197/diabetwp/wordpress/wp-content/uploads/2013/01/protocollo-studio-ballando.doc)

La prevalenza della malattia cronico-degenerativa sta aumentando in tutto il mondo e pone problemi socio-sanitari e di sostenibilità economica delle spese per le cure. Il diabete melllito tipo 2 colpisce verosimilmente il 10% della popolazione; la malattia conduce a complicanze patologiche gravi ma è purtroppo a lungo silente dal punto di vista sintomatologico. Molte persone non sanno di esserne affette e spesso vengono diagnosticate in presenza delle complicanze tardive. Il diabete è una malattia multifattoriale e i fattori ambientali giocano un ruolo cardinale nel suo sviluppo. L'esplosione epidemiologica è sicuramente correlata alla modificazione dell'alimentazione e dello stile di vita verificatasi negli ultimi decenni: inattività fisica e stili nutrizionali scorretti. Paradossalmente, ciò si sta verificando sia nelle società occidentali evolute sia nei paesi in via di sviluppo, data la globalizzazione dei stili di vita scorretti.

Ho accolto con favore la proposta degli organizzatori di Golositalia di partecipare anche quest'annno alla manifestazione; ma ho creduto di poter migliorare l'iniziativa organizzando momenti di coinvolgimento attivo dei visitatori.

Con il collega dr. Andrea Benedetto Responsabile dell'AIDAP di Brescia (Associazione Italiana Disturbi dell'Alimentazione e del Peso) e la dr.ssa Silvia Calebich (Responsabile del Centro Diabetologico dell'Ospedale di Ome), in sinergia con l'ADPB (Associazione Diabetici dellla Provincia di Brescia), volontari ed infermieri, ho proposto un evento di **sensibilizzazione alla diagnosi precoce del diabete mellito mediante uno screening gratuito a tutti i visitatori consenzienti della fiera gastronomica** (rilevazione della glicemia capillare; peso; pressione arteriosa; questionario; materiale divulgativo sul diabete, come prevenirlo, come curarlo) nel pomeriggio della domenica 10 febbraio e una serie di **conferenze nello spazio dedicato dalle ore 13,00 alle ore 18,00 in cui vengono esposti i contenuti scientifici aggiornati e moderni sull'alimentazione corretta, su sani stili di vita e su come gestire correttamente il peso corporeo. Inoltre, a differenza di altre conferenze frontali analoghe, successivamente a ciascuna conferenza i medici esporranno le modalità pratiche per correggere l'eccesso di peso o affrontare con successo il problema dell'obesità in gruppi limitati di visitatori con coinvolgimento attivo dei partecipanti; in sostanza, verranno forniti programmi dietetici personalizzati con manuale allegato.** La partecipazione sarà gratuita. Verranno accolte con favore donazioni all'Associazione Diabetici della Provincia di Brescia.

Si è ritenuto di proporre un coinvolgimento attivo dei partecipanti e l'adesione immediata al cambiamento salutare, piuttosto che la tradizionale partecipazione passiva ad un seminario con conferenza frontale, per la valenza terapeutica implicata.

Da tempo sostengo coi colleghi la necessità di diffondere cognizioni corrette scientificamente su nutrizione e stile di vita attivo e propongo strategie psicoeducazionali innovative per ingaggiare le persone al cambiamento comportamentale salutare. L'esplosione attuale di malattie croniche quali obesità e diabete, vere e proprie malattie degli stili di vita scorretti, impone l'implementazione di programmi educativi di sensibilizzazione e terapia a livello non solo del singolo ma dell'intera comunità; e ciò non solo nel setting sanitario tradizionale (strutture ospedaliere o ammbulatoriali) ma a livello di strutture ed istituzioni diverse.

Grazie all'Associazione Diabetici della Provincia di Brescia e con la adesione dell'AIDAP di Brescia da tempo abbiamo intrapreso iniziative innovative per stimolare il cambiamento salutare, tra le quali:

- lo **studio B.A.L.L.A.N.D.O.** con l'Università degli Studi di Brescia (allego il protocollo): studio di intervento sullo stile di vita attivo (4 ore alla settimana) di pazienti diabetici e/o obesi in cui i partecipanti sono stati divisi in due bracci (sessioni strutturate di ballo versus esercizio fisico di scelta personale annotato sul diario)
- l'educazione alla modificazione salutare dello stile di vita nel contesto di una vacanza (la **crociera salutare**): dato il successo della precedente edizione (di cui alleghiamo il programma scientifico a bordo), vogliamo promuovere la nuova edizione della prossima primavera (allego locandina)
- altre iniziative su: [diabeticiobesi@org](wlmailhtml:{D279DBA7-1484-4BFA-B2C0-539CEED4DD11}mid:/00000004/!x-usc:mailto:diabeticiobesi@org)

E' gradita l'occasione di informare la stampa che l'Associazione Diabetici della Provincia di Brescia ha organizzato il **12 febbraio una serata di beneficienza al Plaza Disco** di Roe' Volciano (allego locandina) con la finallità di promuovere il ballo come attività fisica piacevole e come strumento di terapia; parteciperanno tutte le scuole di ballo della Provincia di Brescia; un'occasione ancora per divertirsi insieme in modo salutare e coinvolgere più persone nella diffusione i corretti stili di vita salutare.

Cordiali saluti. dr Felice Mangeri

Responsabiile dell'Unità Operativa di Diabetologia e Endocrinologia dell'Ospedale "La Memoria" di Gavardo - Azienda Ospedaliera di Desenzano del Garda
